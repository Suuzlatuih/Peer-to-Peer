---
description: >-
  Een omschrijving van het cartesius 2, in de hoofdstukjes Liberal Arts en
  Modules wordt er dieper op bepaalde nog onbekende punten ingegaan.
---

# Cartesius 2 Algemeen

#### HET CARTESIUS 2

Het C2 is een nieuwe ambitieuze school met een **innovatief onderwijsconcept** op **Vwo+ en Havo-niveau**, waarin maatwerk in leren en het bieden van uitdaging centraal staan. Het curriculum bestaat niet uit de bekende, reguliere vakken, maar is **modulair** opgebouwd, net als op de universiteit. In deze \(vaak thematische\) modules komen meerdere vakken samen. **Leerlingen krijgen daarbij ruimte om zelf keuzes te maken, te versnellen, te verbreden of te verdiepen.** Zo ontstaat ruimte om eigen talenten te ontwikkelen en eigen routes uit te stippelen. Dit proces wordt uiteraard zorgvuldig begeleid vanuit de school.

De school biedt een brede academische vorming vanuit een sterk **liberal arts** en sciences-programma. Er wordt gewerkt met een onderzoeksmatige aanpak. Morele \( identiteits \) vorming, burgerschap en filosofie behoren tot het hart van het curriculum. Dat geldt ook voor digitale vaardigheden, zoals design en programmeren. **De leerlingen worden aangespoord om een positieve bijdrage te leveren aan hun eigen gemeenschap en zich in te zetten voor anderen**. De school zet sterk in op kennis van de Engelse taal en kent een curriculum met een internationale focus. Een deel van het onderwijs en studiemateriaal is Engelstalig.  
C2 is onderdeel van de opleidingsschool Opleiden met Esprit en werkt nauw samen met de lerarenopleidingen van de Hogeschool van Amsterdam en Universiteit van Amsterdam. Dit betekent dat er regelmatig docenten-in-opleiding rondlopen op onze school. Zij leren het vak van **docenten op het Cartesius 2** te ervaren, maar **dragen zelf ook veel bij aan de school**.

Binnen de opleidingsschool worden docenten extra getraind in begeleidingsvaardigheden en het doen van praktijkonderzoek. Deze vaardigheden komen ook in de klas natuurlijk goed van pas.

