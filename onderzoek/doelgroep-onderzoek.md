---
description: Verdiepen in doelgroep
---

# Doelgroep onderzoek \(Puberbrein\)

Omdat ik een digitaal product zal ontwerpen dat een oplossing zal bieden voor scholieren, is het belangrijk om de doelgroep te begrijpen en te leren kennen. Niet door hen alleen te interviewen over het probleem of enquêtes af te leggen, maar is het ook belangrijk om algemene kennis op te doen over de leerlingen. Gezien ik te maken heb met leerlingen tussen de 12-17 jaar.  Door met een gedragsdeskundige in gesprek te gaan probeerde ik te achterhalen waar ik rekening mee moet houden voor mijn onderzoek en oplossing. Om er voor te zorgen dat mijn digitale oplossing ook nut heeft.

## Onderzoekspunten  

* Puberbrein \(feedback\)
* Cognitieve psychologie
* Sociaal leren

Wetenschappelijke artikelen, onderzoek dat is gedaan bij jongeren tussen de 8 en 27 jaar. \(N = 736, p&gt; 0.05\) 

{% tabs %}
{% tab title="Puberbrein Feedback" %}
### Pubers kunnen leren van negatieve feedback

Crone is steeds meer te weten gekomen over de executieve functies in het brein van pubers, en hoe die reageren op bepaalde input. Een van haar meest opzienbarende ontdekkingen, is dat de hersenen vanaf de pubertijd gaan leren van negatieve feedback. **Waarbij in dit geval met 'positief' en 'negatief' wordt bedoeld: deze methode om een probleem op te lossen werkte wél, een andere aanpak werkte níet.** Crone: 'Jonge kinderen leren voornamelijk van positieve feedback, ze onthouden de dingen die goed gingen. Naarmate jongeren ouder worden, gaan ze meer hypothese-toetsend leren en kijken welke aanpak het beste werkt bij het uitvoeren van een taak. 

### Het werkgeheugen kun je trainen, creativiteit niet

Crone ontdekte dat cognitieve trainingen bij pubers heel effectief zijn: na zes weken training verbetert het werkgeheugen van pubers. Voor andere processen, zoals creativiteit, is een training helemaal niet effectief. \(Citaten Artikel Universiteit Leiden, 2019\).

### Positieve en negatieve feedback

Wetenschappers hebben onderzocht hoe de activiteit in de hersenen verandert wanneer je positieve of negatieve feedback krijgt. Positieve feedback is bijvoorbeeld wanneer iemand een leuke reactie op jouw foto geeft. **Na het zien van positieve feedback is er meer activiteit in het beloningsgebied \(striatum\).** Dit gebied wordt ook actiever als je bijvoorbeeld geld wint. Dat we **gelukkig worden van positieve sociale feedback** is dus terug te zien in de hersenen!

Als iemand niet met jou wil afspreken, is dat een voorbeeld van negatieve feedback. Na het krijgen van **negatieve sociale feedback is er vaak meer activiteit in de prefrontale cortex**. Dit gebied wordt bijvoorbeeld actief ****als we **nadenken over waarom een ander iets doet of hoe een ander zich zal voelen**. Na negatieve feedback vraagt iemand zich misschien wel af waarom hij of zij nu eigenlijk wordt buitengesloten, en waarom de ander hem of haar niet leuk vindt. \(Citaten van website kijk in je brein, 2019\)



De **cognitieve psychologie** is de tak van de **psychologie** die zich met cognitie bezighoudt, dus met alle psychische processen die te maken hebben met zaken als begrip, kennis, herinneringen en geheugen, probleemoplossen en informatieverwerking. \(Wikipedia, 2019\)

Bron: [https://nl.wikipedia.org/wiki/Cognitieve\_psychologie](https://nl.wikipedia.org/wiki/Cognitieve_psychologie)  
  
Bron:[https://www.universiteitleiden.nl/wetenschapsdossiers/brein-en-gedrag-in-ontwikkeling/themas](https://www.universiteitleiden.nl/wetenschapsdossiers/brein-en-gedrag-in-ontwikkeling/themas)
{% endtab %}

{% tab title="Sociaal leren" %}
### **Brein-feit:** Jongeren leren beter van leeftijdsgenoten

Het lijkt erop dat jongeren meer leren van een leeftijdsgenoot dan van een volwassene, zo kwam uit onderzoek naar voren. Ook laten jongeren sterkere hersensignalen zien op feedback die andere jongeren kregen vergeleken met wanneer volwassenen die feedback kregen.

Bepaalde gebieden in het brein zijn gevoelig voor feedback zoals of je iets goed of fout doet. Die gebieden zijn belangrijk voor leren en vormen samen het limbisch systeem. Andere hersengebieden zijn gevoeliger voor het aanpassen en sturen van je gedrag op basis van feedback. Dit zijn onder andere gebieden voorin je brein, zoals de mediale en prefrontale cortex. Deze hersengebieden werken hard samen om te leren van je fouten en om eventueel je gedrag bij te sturen.

Er zijn bepaalde gebieden in de hersenen die we het ‘sociale brein’ noemen. Deze gebieden gebruiken we vooral om anderen te begrijpen. Dit zijn bijvoorbeeld de mediale prefrontale cortex voorin je hersenen, en de temporaalkwab aan de zijkant net achter je oren. Deze gebieden zijn belangrijk voor het nadenken over anderen en je kunnen verplaatsen in anderen \(perspectief-nemen\). We zien in hersenonderzoek dat tijdens sociaal leren er een samenwerking is tussen hersengebieden die belangrijk zijn voor leren en hersengebieden in het sociale brein. Sociaal leren gaat dus net even anders dan leren van je eigen fouten. \(Citaten van website kijk in je brein, 2019\)

Bron:[https://kijkinjebrein.nl/onderwerpen/sociaal-leren/](https://kijkinjebrein.nl/onderwerpen/sociaal-leren/)

Bron: [https://verkenjegeest.com/sociaal-leren-de-interessante-theorie-van-alberto-bandura/](https://verkenjegeest.com/sociaal-leren-de-interessante-theorie-van-alberto-bandura/)
{% endtab %}
{% endtabs %}



Bron: [https://www.nature.com/articles/s41467-017-02174-z](https://www.nature.com/articles/s41467-017-02174-z) \(Wetenschappelijk Artikel\)

Bron: [https://verkenjegeest.com/sociaal-leren-de-interessante-theorie-van-alberto-bandura/](https://verkenjegeest.com/sociaal-leren-de-interessante-theorie-van-alberto-bandura/)

Bron: [https://www.nemokennislink.nl/publicaties/puberbrein-hypergevoelig-voor-beloning/](https://www.nemokennislink.nl/publicaties/puberbrein-hypergevoelig-voor-beloning/)

Bron:[https://books2search.com/storage/book\_images/9789001865924\_DVB.pdf](https://books2search.com/storage/book_images/9789001865924_DVB.pdf)

